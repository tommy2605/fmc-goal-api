The Fulfilment of Wisdom
<h1>Inleiding</h1><p>Een gezegende "PASSOVER", de opstanding van Jezus Christus uit de dood. Laten wij het verhaal van de opstanding van Jezus Christus lezen (Marcus 16:1-8).</p><h1>Inhoud</h1><p><b>De opstanding van Jezus brengt:</b></p><h2>1. Een vernieuwing in ons leven (Marcus 16:1-6)</h2><p>De actie van de vrouwen om in de vroege ochtend het lichaam van Jezus te balsemen (wat gebruikelijk wordt gedaan voor mensen die sterven), had geen zin meer, want Jezus was reeds opgestaan. De kracht van Zijn opstanding kan ook ons, als gelovigen, doen opwekken. Blijf dus niet leven in de dezelfde gewoontes of met eenzelfde manier van denken, maar begin een nieuw en hoopvol leven samen met Jezus, die opgestaan is (2 Korintiërs 5:17).</p><p>Verander ook je manier van denken met Gods oneindige wijsheid, zoals behandeld in ons thema voor deze maand “The Fulfilment of Wisdom” (Psalmen 9:8 ID/NL, Romeinen 12:2).</p><h2>2. Leven in geloof (Marcus 16:3-4)</h2><p>Het probleem voor Maria Magdalena en de andere twee vrouwen op dat moment was de grote steen die voor het graf van Jezus stond. Echter toen ze van dichtbij keken, was de steen al weggerold, want Jezus is opgestaan. Zo ook wanneer we problemen tegenkomen (zoals de graafsteen), hetzij ziektes, druk, moeilijkheden en gedachten die in de knoop zitten (als gevolg van trauma’s, ongeloof en gepieker), moeten wij GELOVEN dat Jezus, die opgestaan is en leeft, een weg heeft geopend voor een ieder van ons (Romeinen 4:17-21).</p><h2>3. Overwinning en aansporing tot evangeliseren (Marcus 16:7-8)</h2><p>De boodschap van het Evangelie is heilig en onverwoestbaar (Marcus 16:8b). Het eeuwige leven zit in de boodschap van het Evangelie zelf, omdat het Evangelie de kracht van God zelf is dat elk gelovige redding geeft (Romeinen 1:16-17). Het wordt tijd dat wij doorgaan met het getuigen en het winnen van zielen voor Gods koninkrijk. Zo voeren wij de visie van onze Heer uit (Johannes 3:17).</p><h1>Slot</h1><p>Laten wij vandaag door het vieren van de PASSOVER Gods waarheid ontvangen, zodat wij zullen ontstijgen uit een middelmatig leven.</p>